---
title: Teda tempo por legiano
description: Poezia traduko de pola legia kanto el 1917 titolita "Ciężkie czasy legionera".
---

# Teda tempo por legiano (Ciężkie czasy legionera)

Pola legia kanto el 1917 tradukita (poezie) de mi, ĝia aŭtoro estas nekonata. Sube estas pole kantita versio, bedaŭrinde ne plene, mankas la lasta strofo.

@[youtube](D90AjwmQlag)

```
Teda tempo por legiano, un', du, tri,
Turmento - lia kompano, un', du, tri,
Fari multe, manĝi poke,
Neplendante marŝi longe, un', du, un', du, tri!

Blazoj pro pafilo peza, un', du, tri,
Bajoneto flanke penda, un', du, tri,
Aliflanke kartoĉujo,
Havenda akvo-tenujo, un', du, un', du, tri!

Komendant' matenvekiĝas, un', du, tri,
Soldato tuj ellitiĝas, un', du, tri,
Se vi jam vestiĝis pene,
Batalkampen marŝu jene, un', du, un', du, tri!

Estis frue ja pli bone, un', du, tri,
Ni nur manĝis laŭbezone, un', du, tri,
Antaŭ ol vi resatiĝos,
Surkampe vi mortpafiĝos, un', du, un', du, tri!

Donas oni al ni panon, un', du, tri,
Kiu similas kaŝtanon, un', du, tri,
Mizera supo sufiĉu,
Por ke vi tagon travivu, un', du, un', du, tri!

Kion enhavas trinkaĵo, un', du, tri,
Espereble nur teraĵon, un', du, tri,
Kia estas ĉi-viandaĵo,
Kruda, kata, ĉu hundaĵo, un', du, un', du, tri!

Oni ekzercas nin svede, un', du, tri,
Kaj germane iomete, un', du, tri,
Sed nutras nin polmaniere,
Oni trompas nin tiele, un', du, un', du, tri!

Nia kara leŭtenanto, un', du, tri,
Frue vekiĝis pro kanto, un', du, tri,
Aŭ ne manĝis ĝenerale,
Ĉar aspektas li tre pale, un', du, un', du, tri!
```