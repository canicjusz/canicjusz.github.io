---
title: Kiel krei Esperantan klavararanĝon ĉe Vindozo
description: Ĉu vi ne plu volas uzi programojn de ekstera liveranto por skribi ĉapelliterojn aŭ vi simple volas lerni kiel fari siajn proprajn klavararanĝojn? Se jes, tiu ĉi instrulilo estas por vi!
---

<SelectLanguage/>

# Kiel krei Esperantan klavararanĝon ĉe Vindozo

En ĉi tiu instruilo mi montros al vi kiel krei Esperantan klavararanĝon, per kiu oni povas skribi ĉapelliterojn premante klavon AltGr.

## Kiel krei la klavararanĝon

Unue, vi devas elŝuti programon, kiu ebligas krei proprajn klavararanĝojn. Vi elŝutos la programon el la oficiala retejo de Microsoft. Do ne zorgu, ĝi ne enhavas komputilan viruson.

[Elŝutoligilo](https://www.microsoft.com/en-us/download/confirmation.aspx?id=102134)

Poste malfermu la instalitan dosieron kaj se vi volas, ŝanĝu dosierujon, en kiun vi volas eltiri instalilon. Poste alklaku butonon _Extract_.

![alt text](/create-keyboard/1.png) {.center}

Navigu al la dosierujo kaj malfermu dosieron nomatan _setup_.

Alklaku _Next_. Elektu _I Agree_ por akcepti la interkonsento pri uzado. Poste daŭre alklakadu la butonon _next_. Je la fino, alklaku la butonon _Close_.

![alt text](/create-keyboard/2.png) {.center}

Entajpu _msklc_ en la serĉbreton de Vindozo kaj malfermu la programon _Microsoft Keyboard Layout Creator 1.4_.

Kiam la programo lanĉos, alklaku la opcion _File_ kaj elektu _Load Existing Keyboard..._

![alt text](/create-keyboard/3.png) {.center}

Tie vi elektu pretan klavararanĝon, mi elektis la usonanan internacian sed vi povas alian.

La klavaro iĝu plena. Nun vi redaktos minusklojn, elektu staton _Alt+Ctrl (AltGr)_ kaj alklaku la klavojn por ŝanĝi ilian signon. Kiam vi ŝanĝas la signojn, memoru alklaki butonon _All..._ kaj elekti la suban elektobutonon _caps = shift_, por ke CapsLock estu same traktata kiel Shift.

![alt text](/create-keyboard/4.png)![alt text](/create-keyboard/5.png) {.center}

Faru same por aliaj klavoj, la rezulto tiel aspektu:

![alt text](/create-keyboard/6.png) {.center}

Por redakti majusklojn, elektu staton Shift kaj denove alklaku la klavojn por ŝanĝi ilian signon. Ĉi-foje ne alklau la butonon _All..._ La rezulto tiel aspektu:

![alt text](/create-keyboard/7.png) {.center}

Nun alklaku opcion _Project_ kaj elektu _Properties..._ por ŝanĝi la nomon, la priskribon, la kopirajton kaj aliajn ecojn de la klavararanĝo.

![alt text](/create-keyboard/8.png) {.center}

Se vi volas kontroli, ĉu la klavararanĝo funkcias ĝuste, alklaku opcion _Project_ kaj elektu _Test Keyboard Layout..._

Se ĉio bonas, denove alklaku opcion _Project_ kaj elektu _Build DLL and Setup Package..._

Aperos fenestroj, sur la unua alklaku butonon _Ne_ kaj _Jes_ sur la dua, aperos dosierujo kun programo _setup_, malfermu ĝin.

![alt text](/create-keyboard/9.png) {.center}

Se vi tion vidas, vi povas fermi ĉiujn fenestrojn kaj restartigi vian komputilon.

Gratulon! Nun vi povas ŝanĝi klavararanĝojn uzante fulmoklavon Win + Spacostango.

## Kiel forigi la klavararanĝon

Se vi volas forigi la klavararanĝon, renavigu al la dosierujo kun la programo _setup_ kaj malfermu ĝin. Alklaku butonon _Finish_ kaj akceptu atingokontrolon. Kiu aperos sur taskopleto, kiel sur la bildo:

![alt text](/create-keyboard/10.png) {.center}

Se vi tion vidas, vi sukcese forigis la klavararanĝon. Vi povas fermi ĉiujn fenestrojn.

![alt text](/create-keyboard/11.png) {.center}

## Problemoj

Se vi havis iujn ajn problemojn, sendu mesaĝon al mi per diskordo: janomiĥalako#9984, aŭ per retpoŝto: [janmichalak@int.pl](mailto:janmichalak@int.pl)
